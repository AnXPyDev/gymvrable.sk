pushs(Article-Title, ``Interaktívna výstava 2022'')

pushs(Article-Content,`
<h class="article-title">Interaktívna výstava 2022</h>


<p><i>Stalo sa dobrou tradíciou, že pri príležitosti Týždňa vedy a techniky sa na pôde Gymnázia vo Vrábľoch inštaluje interaktívna výstava prác žiakov na aktuálnu tému. V tomto roku, v dňoch 21. až 25. novembra mohli návštevníci výstavy vidieť práce žiakov, ktoré zaujímavými spôsobmi širokej verejnosti predstavili pohľad mladých ľudí na tému ENERGIA.</i></p>

<p>Úvodná časť výstavy bola venovaná prehľadu rôznych zdrojov energie s dôrazom na obnoviteľné zdroje a hospodárne nakladanie s fosílnymi palivami. Ďalšia časť výstavy sprístupňovala poznatky o denne využívanej elektrickej energii. Návštevníci mohli vidieť modely rôznych typov elektrární, oboznámiť sa so základnými princípmi ich činnosti a pozorný návštevník iste zistil, kde vo svete i doma daný typ elektrárne môže nájsť. Vyrobenú elektrickú energiu, plyn pre svoju činnosť potrebujú domáce spotrebiče. Projekty žiakov radili, čo si okrem ceny a dizajnu treba všímať pri ich kúpe. Platba za energie v domácnosti tvorí nemalú položku domáceho rozpočtu. Jednou z možností, ako v budúcnosti ušetriť, je investícia do energeticky úsporného bývania, či pestovania rastlín v skleníku napr. aj s využitím solárnej energie. Akousi elektrárňou a chemickou továrňou je aj naše telo, preto hlavne starší gymnazisti skúmali z hľadiska energie procesy prebiehajúce v ľudskom tele. Pohľad na energiu by nebol úplný, ak by sme opomenuli chápanie pojmu energia z pohľadu filozofie, v súvislosti s harmóniou života a bývania, čomu boli venované tiež niektoré projekty.</p>
	
<p>Značne obliehaným bol priestor venovaný pokusom, ktoré súviseli s energiou. Niektoré náročnejšie pokusy návštevníkom predvádzali študenti gymnázia, ale mnohé jednoduchšie si mohli návštevníci sami vyskúšať.</p>

<p>Potešil nás veľký záujem o výstavu zo strany starších i mladších žiakov okolitých základných škôl. Veríme, že si z jej návštevy odniesli ucelenejší pohľad na pojem energia.</p>

<div class="article-author">
<p>RNDr. Anna Uhríková</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
')

include(`include/article.html')
