pushs(Article-Title, ``Gymnazisti v divadle'')

pushs(Article-Content,`
<h class="article-title">Gymnazisti v divadle</h>

<p><i>Večer 6. decembra, zatiaľ čo všetky deti čakali na dobroty od Mikuláša, sme si my, gymnazisti z III.A, IV.A, V.D mali možnosť vychutnať pôvodný slovenský muzikál „Povolanie pápež“.</i></p>

<p>Tento úspešný muzikál, ktorý mal už 103 reprízu od svojej premiéry v roku 2016, nestratil na svojej sláve a aj naďalej vie u divákov vzbudiť emócie. Autorom je Daniel Hevier a Gabo Dušík, na režírovaní a tvorbe konečného výsledku sa podieľali aj poľskí režisér, choreograf. Zobrazuje život, kresťanskú púť, duchovný a humanistický odkaz poľského pápeža, Jána Pavla II., vlastným menom Karola Jozefa Wojtyłu. Ján Pavol II. sa stal prvým netalianskym pápežom od roku 1522 a najmladším pápežom od roku 1846. Muzikál približuje jeho život, dielo, vplyv na svet, ale aj detstvo, výber povolania, záľuby, prvú lásku či charakter. Aj takto sme si pripomenuli to, ako zmenil politickú, spoločenskú a duchovnú situáciu 20. storočia.</p>

<p>Predstavenie sa začalo o pol siedmej. Pred začiatkom sme si odložili kabáty a pohodlne sa usadili na svoje miesta v prvej a druhej rade. Pohľad na scénu z takej blízkosti nám ešte zosilnil zážitok z hry a my sme tak mohli prežívať udalosti zo života Jána Pavla II. spolu s postavami. O nezabudnuteľnú atmosféru sa postarali známi herci, ako je Ján Gallovič, Juraj Ďuriš, Eva Pavlíková, Kristína Turjanová, Marcel Ochránek, Daniela Kuffelová či Gabriela Dolná. Ich výkony boli obdivuhodné, hrali súvisle takmer dve hodiny. Po prvej časti nasledovala pätnásťminútová prestávka. Druhá časť sa skončila ováciami a veľkolepým potleskom, ktorý právom patril hercom. Z divadla sme odchádzali po tri a pol hodinách plní nadšenia, obohatení o umelecký zážitok a oddýchnutí.</p>

<p>Vedomosti o jednej z najvýznamnejších osobností minulého storočia sme získali vďaka pani profesorkám Bogyóovej a Hudaszek Semjanovej, ktoré návštevu divadla organizačne zabezpečili.</p>

<div class="article-author">
<p>Natália Polyáková</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
')

include(`include/article.html')
