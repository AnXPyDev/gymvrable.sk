pushs(Article-Title, ``Stužková slávnosť'')

pushs(Article-Content,`
<h class="article-title">Stužková slávnosť</h>


<p><i>Po dvoch rokoch pauzy sme sa dočkali poriadnej stužkovej slávnosti. Vstup do sveta dospelých oslávili 21.10. naši maturanti z V. D a IV. A v priestoroch hotela Prédium vo Vrábľoch.</i></p>

<p>Žiaci sa poctivo pripravovali už od začiatku školského roka a aj napriek počiatočným nezhodám sa výsledkom stal skvelý maturitný ples a zábava s profesormi, rodičmi a kamarátmi. Pani riaditeľka a pani triedne profesorky si pre nás pripravili dojemné príhovory, za ktorými nasledovalo šerpovanie a stužkovanie. Nechýbali ani prípitky, fotenie sa, či darčeky rodičom v podobe ruží a fľaštičiek. Zo sály sa ozývali ľudové piesne, ale aj tradičná „Stužková“ od Elánu či „Aj tak sme stále frajeri“ od Petra Nagya. Hostia si pochutnali na zákuskoch, pagáčoch a tortách, pretancovali celú noc a mali možnosť vidieť talenty svojich ratolestí prostredníctvom zábavného programu. Čerešničkou na torte bolo zapaľovanie sviečok na svietnikoch o polnoci a čítanie básničiek.</p>
	
<p>Sme radi, že sme mali príležitosť zažiť stužkovú slávnosť po dlhej odmlke. Tento deň zostane v našich srdciach ako jeden z najkrajších a budeme naň s úsmevom a slzami spomínať ešte veľmi dlho. Aj keď sa pani profesorka Bogyóová stužkovej nemohla zúčastniť, jej a pani profesorke Uhríkovej patrí veľká vďaka za ich podporu. Verím, že nezabudneme na ich rady do ďalšieho života a ich slová, aby sme sa vždy pozerali šiestimi smermi, nám budú znieť cestou životom.</p>

<h>Máme sa pozerať:</h>
<p>
<b>PRED SEBA</b> – aby sme vedeli, kam smerujeme,<br>
<b>DOZADU</b> – aby sme nikdy nezabudli, odkiaľ prichádzame,<br>
<b>DOLU POD NOHY</b> – aby sme na nikoho nešliapali,<br>
<b>VPRAVO aj VĽAVO</b> – aby sme vedeli, kto nás spreváza, prípadne podporuje v ťažkých časoch,<br>
<b>HORE</b> – aby sme mali na pamäti, že vždy existuje niekto, komu na nás záleží a chráni nás.
</p>

<p>Ďakujeme!</p>



<div class="article-author">
<p>Natália Polyáková, V. D</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
')

include(`include/article.html')
