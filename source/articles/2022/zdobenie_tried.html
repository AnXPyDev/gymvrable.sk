pushs(Article-Title, ``Keď sa triedy zmenili na kino a diskotéku...'')

pushs(Article-Content,`
<h class="article-title">Keď sa triedy zmenili na kino a diskotéku...</h>
<p><i>Prišiel čas, kedy sa maturanti musia rozlúčiť s našou školou. Býva tradíciou, že o ročník mladší študenti im pripravujú prekvapenie v podobe výzdoby triedy, v ktorej sa maturanti učili.</i></p>

<p>Deň pred rozlúčkou maturantov, ktorá sa konala 13.5. 2022, si študenti III. A a IV. D triedy pripravili tematickú výzdobu. Piatakov čakalo prekvapenie, ktoré im navodilo pocit, akoby boli v kine a štvrtáci si užili atmosféru diskotéky. Obe triedy mali čas posedieť si, porozprávať sa a spraviť fotky, ktoré im budú pripomínať ich posledné dni na škole. </p>

<p>Bilingválnych maturantov čakala v triede – kine maketa Máše a medveďa, v ktorých si mohli spraviť zopár pekných fotografií. Keďže sme ich pasovali za „star“ školy, tak pri vstupe dostali na krk hviezdu, vstupenky do kina a po tom, ako vošli do triedy, sa podpísali na gymnaziálny “chodník slávy“. Aby sme im vytvorili pravú „kinovú“ atmosféru, každý dostal pukance a nápoj. </p>

<p>Na svoje si prišli aj naši, vždy veselí, študenti zo IV.A. V triede na nich čakala parádna diskotéka v sprievode popovej hudby z retro prehrávača, farebná výzdoba a stôl plný nápojov a iného občerstvenia, prosto tak, ako to má na správnej diskotéke vyzerať. Mohli si taktiež užiť posledný tanec na pripravenom „parkete“ a veselo sa rozlúčiť s triedou, kde strávili najviac času. Keďže ich čakal možno najdôležitejší týždeň v ich živote, na pamiatku im nemohol chýbať štvorlístok a lienka pre šťastie.</p>

<p>Veríme, že si tento deň naši maturanti užili a želáme im do ich ďalšieho života všetko len to najlepšie. </p>


<div class="article-author">
<p>Bibiána Halásová, IV. D<br>Simona Kišová, III. A</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
')

include(`include/article.html')
