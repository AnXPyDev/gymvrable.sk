pushs(Article-Title, ``Krokusy sú už zasadené...'')

pushs(Article-Content,`
<h class="article-title">Krokusy sú už zasadené...</h>
<p><i>
Naša škola sa zapojila do projektu - <b>Projekt Šafran</b>, ktorý vznikol najmä preto, aby sme nikdy nezabudli na deti, ktoré zahynuli počas holokaustu.
</i></p>

<p>
Projekt Šafran je írska iniciatíva, ktorá v súčasnosti zahŕňa niekoľko európskych krajín. Nadácia Írska pre vzdelávanie o holokauste poskytuje cibuľky žltých krokusov/šafranov, ktoré žiaci vysádzajú na jeseň, aby si tak pripomenuli pamiatku jeden a pol milióna židovských detí, ktoré zahynuli počas holokaustu a tisícok ďalších detí, ktoré sa stali obeťami nacistických zverstiev.
</p>

<p>
Žlté cibuľky, ktoré nám po prihlásení do projektu zaslalo <b>Múzeum židovskej kultúry v Bratislave</b>, pripomínajú žlté Dávidove hviezdy, ktoré museli Židia nosiť počas nacistickej vlády. Sú však aj symbolom toho, že aj po najhroznejších udalostiach začína nový život, ktorý bude lepší.
</p>

<p>
Veríme, že tým, že si budeme pripomínať pamiatku obetí aj takouto aktivitou, zvýšime povedomie o nebezpečenstvách rasizmu a nedostatku tolerancie medzi mladými ľuďmi. Okrem zasadenia krokusov budeme robiť ďalšie sprievodné aktivity na hodinách dejepisu a občianskej náuky, budeme hovoriť o tom, čo všetko museli ľudia počas nacistickej vlády pretrpieť. Zároveň budeme viesť žiakov k tomu, aby rešpektovali ľudí bez ohľadu na ich etnickú príslušnosť, postihnutie alebo náboženské vyznanie.
</p>

<p>
Vďaka projektu sme sa stali poslami šafranu a budeme sa deliť o poznatky získané v tomto projekte, budeme o ňom rozprávať našim priateľom a rodinám. Stali sme sa súčasťou šafranovej rodiny, ktorú tvoria stovky zanietených žiakov z celého sveta.
</p>

<p>
Krokusy, ktoré sme teraz zasadili, by mali začať kvitnúť na konci januára, kedy si pripomíname Medzinárodný deň obetí holokaustu (27. január). Veríme, že vykvitnú a my si tak uctíme pamiatku všetkých obetí.
</p>

<div class="article-author">
<p>
PhDr. Monika Bogyóová
</p>
</div>
')

pushs(Article-ImageContent,`
    Article-MakeImage(/img`'__WD/001.jpg)
')

include(`include/article.html')
