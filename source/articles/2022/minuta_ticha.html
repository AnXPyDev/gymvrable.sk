pushs(Article-Title, `Minúta ticha pre všetkých, ktorí trpeli...')

pushs(Article-Content,`
<h class="article-title">Minúta ticha pre všetkých, ktorí trpeli...</h>

<p><i>Vo štvrtok, 27. januára 2022, v Medzinárodný deň pamiatky obetí holokaustu, sme si pripomenuli oslobodenie koncentračného tábora Auschwitz-Birkenau. Červená armáda Sovietskeho zväzu sa v tento deň pred 77 rokmi, v roku 1945, stala hrdinom, ktorý z najväčšieho vyhladzovacieho nacistického tábora zachránil 7600 obetí neľudského, neodpustiteľného a dodnes nepochopeného zaobchádzania s ľudskými bytosťami.</i></p>

<p>Na hodinách spoločenskovedného seminára sme sa my, žiaci  III.A a IV.D mohli oboznámiť s krutými a krvavými dôsledkami holokaustu. Tiež sme sa dozvedeli, že na oslobodenie mnohých nemali vplyv len vojaci Červenej armády, ale aj obyčajní ľudia v koncentračných táboroch, ktorí napriek nebezpečenstvu pomáhali druhým.</p>

<p>Počas prvej hodiny  sme sa presunuli z triedy na chodbu, kde sme si uctili pamiatku všetkých zosnulých židov, ktorí zomreli v rokoch 1933 – 1945 následkom plánovanej perzekúcie nacistického Nemecka. Pri sviečkach a črepníkoch s krókusmi, ktoré boli usporiadané do tvaru Dávidovej hviezdy, sme vyjadrili úctu minútou ticha. Následne sme sa odfotili pri tomto celosvetovo známom symbole judaizmu a židovského národa.</p>

<p>Po návrate do triedy sme si vypočuli príbehy z kníh o holokauste, druhej svetovej vojne a koncentračných táboroch. Diela ako Huslistka z Auschwitzu, 999 – Neobyčajné ženy z prvého oficiálneho transportu do Osvienčimu, Mengeleho dievča, Krajčírky z Auschwitzu či Mengele – Úplný životný príbeh vyvolávajú zimomriavky po tele a ani u nás to nebolo inak. Spolužiaci a pani profesorka Ivana Hudaszek Semjanová predčítavali najzaujímavejšie pasáže z týchto kníh.</p>

<p>Na druhej hodine nám pani profesorka pustila poľský dokument, ktorí obsahoval zábery z filmového pásu, na ktorom sovietsky frontový kameraman Alexander Voroncov zvečnil prvé hodiny po oslobodení Osvienčimu. V dokumente boli tiež nahraté rozhovory s niektorými dodnes žijúcimi obeťami holokaustu a väzňami z tábora Auschwitz-Birkenau, ktorí boli v roku 1945 zachránení Sovietmi.</p>

<p>Pri takýchto aktivitách si uvedomujeme hrôzy, ktoré priniesla vojna a veríme, že sa zverstvá podobné Hitlerovmu „konečnému riešeniu Židovskej otázky“ už nikdy viac nezopakujú.</p>

<div class="article-author">
<p>Natália Polyáková</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
')

include(`include/article.html')
