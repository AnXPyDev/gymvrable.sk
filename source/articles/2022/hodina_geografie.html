pushs(Article-Title, `Hodina geografie v ruskom jazyku venovaná  cestovateľovi N.N. Miklucho-Maklajovi')

pushs(Article-Content,`
<h class="article-title">Hodina geografie v ruskom jazyku venovaná  cestovateľovi N.N. Miklucho-Maklajovi</h>

<p><i>Ruský dom v Bratislave a Ruská geografická spoločnosť organizovali online kvíz venovaný 175. výročiu narodenia Nikolaja Nikolajeviča Miklucho-Maklaja.</i></p>

<p>Viacerým školám na Slovensku sa naskytla príležitosť zúčastniť sa online  vedomostnej súťaže. Táto súťaž bola sprevádzaná dokumentárnym filmom „Život a cesty Miklucho-Maklaja“, na základe ktorého žiaci absolvovali kvíz.</p>

<p><b>A kto bol vlastne tento významný človek?</b></p>

<p>Nikolaj Nikolajevič Miklucho-Maklaj bol známy ruský etnograf, antropológ a cestovateľ, ktorý skúmal pôvodných obyvateľov juhovýchodnej Ázie, Austrálie a Oceánie vrátane domorodcov severovýchodného brehu Novej Guiney. Túto oblasť dodnes niektoré zdroje nazývajú Maklajovým pobrežím. Publikoval približne 160 vedeckých prác. Bol zástancom domorodých národov, vystupoval proti rasizmu, otrokárstvu a kolonializmu.</p>

<p>Pod vedením našej pani profesorky Elišky Matuškovej  sme sa na  hodine geografie dozvedeli o možnosti zapojenia sa do tohto kvízu a pozreli sme si dokumentárny film o tejto výnimočnej  osobnosti. Vďaka tejto príležitosti sa naše žiačky umiestnili na prvých  troch miestach. Na 1.mieste s plným počtom bodov sa  umiestnila – Lea Mária Kurtiniaková, na 2.mieste – Paula Balta a na 3.mieste – Natália Mikušíková. Do kvízu sa zapojilo 20 žiakov našej školy.</p>

<p>V Ruskom dome vedy a kultúry v Bratislave sa uskutočnilo v novembri 2021 oceňovanie víťazov a účastníkov kvízu. Z dôvodu nepriaznivej epidemiologickej situácie sme sa nezúčastnili na tomto podujatí. Víťazom  boli diplomy a upomienkové predmety doručené poštou.</p>

<p>Aj pre mňa osobne to bola príjemná skúsenosť, preto by som sa touto cestou ešte raz chcela poďakovať za možnosť zúčastniť sa.</p>

<div class="article-author">
<p>Lea Mária Kurtiniaková</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
    Article-MakeImage(/img`'__WD/2.jpg)
    Article-MakeImage(/img`'__WD/3.jpg)
')

include(`include/article.html')
