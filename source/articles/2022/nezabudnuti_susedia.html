pushs(Article-Title, ``Nezabudnutí susedia'')

pushs(Article-Content,`
<h class="article-title">Nezabudnutí susedia</h>
<p><i>
Deň obetí holokaustu a rasového násilia sme si pripomenuli 9.9.2021 vo veľkej zasadačke Mestského úradu vo Vrábľoch. Tento pamätný deň  si uctili občania  63 miest po celom Slovensku.
</i></p>
<p>
V úvode programu zaznel príhovor spisovateľa a historika Jozefa Trubíniho, po ktorom nasledovalo čítanie mien obetí holokaustu z Vrábeľ a blízkeho okolia. Česť čítať mená  mala aj naša pani profesorka Ivana  Hudaszek Semjanová.
</p>
<p>
Na  počesť obetí sa zapaľovali sviečky a kládli kamienky. Všetci prítomní prežívali túto smutnú spomienku s veľkou empatiou. Znásobila to i skutočnosť, že pri každom prečítanom mene bol uvedený vek obete. Medzi nimi boli i deti, mladí ľudia, ktorí mali celý život pred sebou. Nezabudlo sa ani na mená tých, ktorí pomohli zachrániť židovské rodiny.  Program bol doplnený o hudobné čísla v podaní pani učiteľky a žiaka Základnej umeleckej školy Imricha Godina. Na záver sme si vypočuli modlitbu za zomrelých od hlavného rabína Slovenska Mišu Kapustina, po ktorej všetci zúčastnení prejavili úctu obetiam minútou ticha.
</p>
<p>
Touto cestou by sme sa chceli poďakovať pani profesorke Hudaszek Semjanovej a vedeniu mesta Vráble za pozvanie na spomienkovú tryznu, ktorá nám otvorila oči a pripomenula, že nesmieme zabúdať na minulosť.
</p>

<div class="article-author">
<p>
Nina Vargová, Emma Balogová
</p>
</div>
')

pushs(Article-ImageContent,`
    Article-MakeImage(/img`'__WD/001.jpg)
')

include(`include/article.html')
