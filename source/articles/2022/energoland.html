pushs(Article-Title, ``Gymnazisti v ENERGOLANDE'')

pushs(Article-Content,`
<h class="article-title">Gymnazisti v ENERGOLANDE</h>
<p><i>Po dvojročnej prestávke sme opäť mohli žiakom vyučovanie prírodovedných predmetov  spestriť  návštevou ENERGOLANDU, vzdelávacieho  zariadenia EMO Mochovce. Stalo sa tak 8. júna 2022.</i></p>

<p>V ENERGOLANDE tretiaci a štvrtáci mohli vidieť viac ako 40 interaktívnych exponátov, ktoré im poskytli všetky potrebné informácie o rôznych energiách. Z úst erudovaného sprievodcu sa dozvedeli o využití, o pozitívach i negatívach jednotlivých spôsobov výroby elektriny. </p>

<p>Prednosťou tohto vzdelávacieho zariadenia je , že sa nezameriava len na propagáciu  energie vyrobenej z jadra, ale predstavuje svet energie vo vzájomných súvislostiach so všetkými zložkami životného prostredia. Ukazuje historický vývoj poznatkov i vízie do budúcnosti.</p>

<p>Pre ľudí žijúcich v blízkosti fungujúcej jadrovej elektrárne  je dôležité poznať základnú funkciu,  podmienky bezpečnej prevádzky tohto zariadenia a nakladanie s rádioaktívnym odpadom.</p>

<p>V čase, keď začíname intenzívnejšie pociťovať , že  zásoby energetických zdrojov sú obmedzené, bola pre viacerých študentov zaujímavá sekcia o uhlíkovej stope. Verím, že sa zamysleli nad spôsobom svojho života a jeho energetickou náročnosťou.</p>

<p>Príjemne strávené dve hodiny priniesli študentom aj ich učiteľom zábavu i poučenie.</p>

<div class="article-author">
<p>RNDr. Anna Uhríková</p>
</div>
')

pushs(Article-ImageContent,`
    Article-MakeImage(/img`'__WD/1.jpg)
')

include(`include/article.html')
