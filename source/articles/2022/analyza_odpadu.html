pushs(Article-Title, ``Analýza zloženia odpadu v meste Vráble'')

pushs(Article-Content,`
<h class="article-title">Analýza zloženia odpadu v meste Vráble</h>
<p><i>
Dňa 25.10.2021 sa 11 študentov z našej školy zúčastnilo analýzy zloženia komunálneho odpadu obyvateľov mesta Vráble.
</i></p>

<p>
Na študentov ráno čakali 2 veľké kopy odpadu. Prvá bola z kontajnerov nachádzajúcich sa pred bytovými domami na sídlisku, druhá zo zberných nádob pochádzajúcich z rodinných domov. Úlohou študentov bolo roztriediť tento odpad na jednotlivé zložky – papier, PET fľaše, ostatné plasty, viacvrstvové obaly od nápojov, sklo, kovy, kuchynský odpad, bioodpad zo záhrady, plienky, textil, elektroodpad, stavebný odpad, nebezpečný odpad a „zvyšok“ = skutočný komunálny odpad. Zástupcovia mesta a organizátori projektu jednotlivé zložky vážili, aby bolo možné stanoviť akú časť komunálneho odpadu tvorí materiál, ktorý bolo možné zrecyklovať alebo inak využiť – teda materiál, ktorý do komunálneho odpadu nepatrí. Tieto údaje by mali pomôcť pri určovaní stratégie ako v budúcnosti motivovať občanov pre separovanie odpadu.
</p>

<p>
Jedna zo zúčastnených študentov, Bibiana Halásová, skonštatovala: ,,Práca to bola náročná, avšak veľmi užitočná. Zistila som, že aj napriek tomu, že doma odpad separujeme, triedime ho len ,,povrchovo" a ešte obrovská časť sa dá pretriediť. Na konci triedenia sme zostali prekvapení z toho, koľko odpadu sa ešte dá vytriediť. Riadne sme si zamakali, ale aj tak túto, možno miestami pre nos nepríjemnú skúsenosť, odporúčam zažiť každému, aby sa naučil viac o triedení odpadu. Triedenie odpadu je pre našu klímu veľmi dôležité."
</p>

<div class="article-author">
<p>
PaedDr. Mária Bašistová a Bibiana Halásová – IV.D
</p>
</div>
')

pushs(Article-ImageContent,`
    Article-MakeImage(/img`'__WD/001.jpg)
')

include(`include/article.html')
