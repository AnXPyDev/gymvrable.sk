define(ARTICLE_TITLE, ``Európska noc výskumníkov'')

define(ARTICLE_CONTENT,`
<h class="article-title">Európska noc výskumníkov</h>
<p><i>
Festival vedy - Európska noc výskumníkov už niekoľko rokov podnecuje širokú verejnosť a najmä mladých ľudí k aktivite a zážitkovému vzdelávaniu.
</i></p>
<p>
24.9.2021 sa konala Noc výskumníkov na Slovensku, ktorá je súčasťou celoeurópskej iniciatívy a projektu EuropeanResearchers´Night.
</p>
<p>
V predošlých ročníkoch prostredníctvom pokusov a interaktívnych ukážok experimentátori dokazovali, že za javmi okolo nás a dejmi v prírode sú vedecké vysvetlenia a princípy.
</p>
<p>
V tomto ročníku kvôli pandémii COVID 19 boli podujatia realizované hlavne online formou.
</p>
<p>
Aj naša škola využila možnosť  byť súčasťou tohto skvelého podujatia. Predpoludním si žiaci jednotlivých tried vypočuli zaujímavé rozprávanie niekoľkých pracovníkov z Univerzity Komenského v Bratislave a Slovenskej akadémie vied o genetike, geometrii v našom každodennom živote aj o význame lišajníkov. Videli tiež online pokusy realizované počas predstavenia Vedeckého kuriéra Chemik detektív.
</p>
<p>
Pokusy realizované naživo sú samozrejme oveľa atraktívnejšie. Preto sme radi, že našu školu vybrali organizátori aspoň v oblasti fyziky a zaslali nám balíček pomôcok z Vedeckého kuriéra – Fyzika. Pokusy si naživo vyskúšali žiaci tretieho ročníka.
</p>
<p>
Súčasťou Európskej noci výskumníkov bolo aj podujatie Navštív svoju školu - Spoznaj svojho vedca, v rámci ktorého boli plánované besedy študentov so slovenskými vedcami priamo na školách. Našej škole organizátori pridelili vedca PharmDr. Jána Remšíka Phd. pôsobiaceho v New Yorku, preto stretnutie na škole nebolo možné. Využili sme však možnosti, ktoré nám ponúka internet a dohodli sme si online stretnutie. Študenti sa mohli inšpirovať príbehom mladého človeka, ktorý išiel za svojim cieľom a krátko po skončení štúdia farmácie sa mu podarilo dostať na kliniku, ktorá je svetovou špičkou v liečbe nádorových ochorení – Memorial Sloan Kettering Cancer Center. Tu sa venuje štúdiu metastázovania rakoviny do mozgu.
</p>
<p>
Odkazom všetkých vedcov, ktorí sa zapojili do prednášok alebo diskusií so študentami bolo, aby si každý sám vybral to, čo ho robí šťastným a odvážne išiel za svojim cieľom.
</p>
<p>
Bohatý program podujatia pokračoval až do neskorých večerných hodín online diskusiami o zdraví, biomedicíne, ekológii a environmentalistike.
</p>
<p>
Veríme, že podujatie prispelo k lepšiemu  spoznaniu niektorých vedných disciplín a ľudí, ktorí za nimi stoja.
</p>

<div class="article-author">
<p>
RNDr. A. Uhríková, PaedDr. M. Bašistová
</p>
</div>
')

define(ARTICLE_IMAGE_CONTENT,`
    ARTICLE_MAKE_IMAGE(/img`'__WD/001.jpg)
')

include(include/article.html)
